---
title: التعليم الجامعي الاردن 
date: "2020-05-05T22:12:03.284Z"
spoiler: التعليم الجامعي الاردن
tags: "الاردن التعليم"
---
Hello world!<br>
 انا ابراهيم درست بالاردن بمدرسة حكومية حصلت على معدل توجيهي عالي نسبيا و أهلني لألتحق بجامعة حكومية بتخصص الهندسة و بهاد المقال رح احكي فيه عن تجربتي بالتعليم 

> تعديل :توجهلي انتقاد من بعض الناس اللي قرأوا هاد المقال كان مختصر الانتقاد  
<br>"C"  انه مبين عليك طالب علاماتك 
<br>B+ A انا الحمدلله من اوائل دفعتي و علاماتي كلها تتراوح بين 
<br>

### احنا ليه بنروح الجامعة؟ <br>
>All organizations start with WHY, but only the great ones keep their WHY clear year after year.”
― Simon Sinek<br>

البعض بجاوب مشان نشتغل و نجيب مصاري بس في طرق كثير اسهل من المساق الجامعي و اكثر جواب بسمعه من الاجيال القديمة هو اننا بندرس مشان نتثقف برأي لو الثقافة الدافع بامكانك تتثقف لحالك بدون الجامعة و هاد بنطبق نوعا ما على التخصصات الادبية رأي ثالث مشان ناخد فرص افضل بالحياة وهاد كثير بشوفه بترسخ ببعض طالبات الجامعة اللي بحكوا انه بدرسوا مشان يحصلوا على عريس افضل
عشان نعرف ليه التعليم الجامعي انوجد لازم نشوف الناس رأي الناس اللي خلقت المساق الجامعي 
> بقول الرئيس الأمريكي رقم 26 روزفيلت انه التعليم الجامعي انوجد مشان نتعلم كيف نفكر

...لكن لما تحاول تسقط هاي المقولة الجوهرية على التعليم عنا رح تلاقي اساس الويلات  
منفوت الجامعة مشان نتعلم كيف نفكر لكن لما نوصل الجامعة بعاملونا الدكاترة على اننا بنعرف نفكر و مو بس هون المشكلة,الاداريين بالجامعات الاردنية ماسحين رأي الطلاب و حتى رأي الدكاترة و مشيين رأيهم اللي قد يحتمل الصحة و الخطأ
# <span style="background-color: rgba(255, 168, 197, 0.65) "> اذا بالعملية التعليمية عودة الطلاب على عدم التفكير و عدم اهمية صوتهم لا تلومهم على فشلهم و عدم ثقتهم بعد  هيك</span>

رح يكون تركيز المقال على اهمية التفكير من مستويات الرقي و الانظمة الفكرية و المشكلات بتصير بالجامعة و حلولها بالنهاية المنظور المطروح مستوحى من تجارب شخصية و رح يكون الفرق بين تجارب طلاب مختلفين اختلافات طفيفة

### احنا البشر عنا نظامين لتفكير 
* النظام السريع
* النظام البطيء
<br>

<span style="background-color: rgb(21, 20,20)"> <b>النظام الفكري السريع</b></span>
 و اسم ثاني و هو النظام الوجودي و بنستخدمه لتوفير مقومات الحياة الاساسية يعني لو مثلا حطيت ايدك على النار هاد النظام بشتغل لتشيل ايدك عن النار بسرعة و هو بالعامية بنستعمله لما نعمل اي شي غريزي و بدون تفكير <br> 
 <span style="background-color: rgb(21, 20,20)"><b> النظام الفكري البطيء</b> </span>
 و هو النظام التحليلي بنستخدمه لندرس علوم عميقة اللي بتستغرق وقت و جهد ذهني <br>

> اذا بدك تتعلم اي علم اله قيمة تذكر هاي المقولة
> ## <b><i> Slow is fast, fast is slow. </i></b>
جوهرها انه اذا بدك من دراستك بنتيجة حاول تترك الافكار تاخذ وقتها من التحليل و استيعاب و اذا مشيت بسرعة مثل سرعة دراسة ليلة الامتحان الجامعي رح تنسى المعلومة لانها ما تمحصت بالشكل المناسب

زي ما حكينا كونه الدكاترة معتبرين طلابهم صاروا دكاترة مهندسين مؤرخين علماء و بعرفوا يفكروا بس لانهم فاتوا الجامعة لهيك بتلاقي المادة اللي بنزلها الطالب بتكون زخمة كثير و كونه الطلاب بده ينجح الطالب لا اراديا رح يتجه للتعلم السريعل للمادة من نظام
 <span style="background-color: rgb(21, 20,20)"><b><i> التفكير الغريزي</b></i></span>
 تحت مسمى حافظ المادة مو فاهم و هيك من الهيئة التدريسية عملت من المصيبة مصيبتين <br>

* المصيبة الأولى و ذكرناها هي عدم توعية الطلاب بكيفيات التفكير
* المصيبة الثانية عدم اعطاء العلوم حقها فكريا

اذا شايف انه النقطة الأولى سيئة هي و لا شي بالنسبة لسوء الثانية
<span style="background-color: rgba(255, 168, 197, 0.65)"> لانه بالنهاية ممكن الطالب يتعلم  كيف يفكر بدون الحاجة لجامعة فبتالي ما في معنى للمساق الجامعي</span>
 المصيبة الثانية هي سبب اللي خلاني اكتب هاي المقالة مو مشان اعيط انه في علي امتحان لا سمح الله
 لانه اللي بأكده علم النفس الأدائي انه العقل الانسان ضل لفترات طويلة مثل 4 سنوات و هو متعود على عدم اعطاء الفكرة وقتها و جهدها الكافي هذا الشخص ممكن يفقد قدرته على التفكير او العمل
رح اترك هون كتاب مصدر بشرح هاي النقطة بتفصيل كبير بس ما في منه للاسف نسخة عربية
<a href="https://www.calnewport.com/books/deep-work/">العمل العميق </a>
لنجسد المشكلة اللي بتحدث بتسبب عدم القدرة الطالب التفكير بعمق بمواده طبعا في اسباب كثيرة غير  النظام التعليمي و رح تكون مقالة منفصلة عن قريب ان شاء الله لكن حاليا موضوعنا عن تبعات عدم التفكير بعمق و لذلك رح نحكي شوي عن مستويات التسبب البشري 
التسبب مختصره اسئلة علل و معناه هو العلاقة بين السبب و الأثر
قررت اذكر التسبب مو موضوع ثاني مثل الادراك لانه التسبب هو اسهل طريقة لتفصل بين المحلل من الحافظ
بس يجاوب على نقطة معينة احكيله ليه هيك جاوبت بقولك هيك درسنا ساعتها جاوبه مبروك هي خرجت جامعات بلادي العزيزة حفيظ جديد

* المنهج التسببي الظاهري او الطالب المش دارس<br>
هو الشخص اللي بشوف مدخلات نظام بتعمل مخرجات معينة بدون ما يفهم شو بصير 
يعني بشوف اقتران نتائج ص لما تعطيه مدخلات س بدون اي معلومة زيادة 
او يشوف انزيم بجسم الانسان بعمل عملية معينة بدون ادراكها

*  المنهج التسببي التطبيقي او الطالب الحافظ<br>
  هو مستوى تسببي ارقى من النوع الأول السبب انه بحتاج لاكثر من انه يشوف هاد النوع بدرس التغيرات على النظام فمثلا فيما لو شو رح يصير لو غيرنا قيم س على قيم ص او مثلا شو رح يصير بالقوة الشرائية للمواطن اذا قللنا الضرائب للنصف هون رح يحكيلك اللي رح يصير على النظام اللي تتم دراسته بس غير مدرك للسبب لهيك منعتبره حافظ 
* المنهج التسببي التحليلي <br>
  مع انه انك تكون حافظ و تتبع المنهج التسببي التطبيقي هي نقطة ضرورية لتطلع سلم التسبب لكن سبب كل هاي المستويات انه كل ما طلعت بالسلم اكثر كل ما قدرت تجاوب معضلات و تحل مشاكل اكثر المنهج التطبيقي ما بجاوب جميع الاسئلة فمثلا 
  اصابك صداع و بعد فترة اختفى هل اختفى بسبب الاسبرين؟ هل اختفى بسبب اكل اكلته؟ ولا بسبب كاسة القهوة اللي شربتها؟
  ما رح اتعمق اكثير بالموضوع لكن اذا حاب تقرأ اكثر في مصدر لكنه اجنبي و مو مترجم 
  <a href="https://www.nytimes.com/2018/06/01/business/dealbook/review-the-book-of-why-examines-the-science-of-cause-and-effect.html">كتاب ال ليش</a>

![Levels of thinking](./thinking.jpg)
<br><br>
النظام الجامعي بالاردن بشجع و بشدة على المنهج التطبيقي كاسلوب دراسي و ذكرنا قديش هاد الشي خطير كونه رح يتعود الانسان على عدم التعمق (او انك ما تطلع السلم بشكل كافي) و بتالي عدم القدرة على حل مشاكلات عميقة الي لها قيمة فعلية على المجتمع و الاقتصاد و الصحة و كل المجالات حسب الاختصاص فبنضل دولة متأخرة, جلالة الملك ما في سنة بتمر الا و بزور اكثر من جامعة بالبلد لانه مستوعب احياء امه ببدأ من التعليم و دول شرق اسيا مثال على ذلك<br>
احنا تشبعنا كذب خلال دراساتنا انه التغير ببلش من الطالب و نسبة الاكبر من الجهد هي على الطالب لكن اللي لاحظته انه اصحاب هاي الفكرة هم نفسهم ما عندهم علم و خبرة يقدموها للطلاب لهيك بغطوا على فشلهم بفشل غيرهم <br>
> كلام انسان انما هو انعكاس لما في داخله <br>
و كتابتي كلها من خوفي على بلدي 

## الملخص 

> التعليم عنا بالبلد يعتبر قوي مو لانه بخرج كثير ناس محللة على العكس تماما بخرج محلل بين مئات الحفيظة ولكن مشان يقارن بانظمة تعليمية للدول المجاورة المتدمرة بسبب الحروب, دليل على هذا الكلام هي نسب البطالة بتلاقي عائلات كل افرادها جامعيين و مع هيك بشكوا من الفقر

اذا انت طالب او طالبة و ملاقي نفسك بتخصصك الجامعي بدك تعرف دكاترتك على حقيقتهم تسألش طلاب اكبر منك اغلبهم فشلة الموضوع اسهل من هيك بس دور عن دكتورك على الغوغل شوف بحوثه و اعماله اذا ما لقيته اعرف انه دكتور واسطة<br>
اما اذا انت فعلا مش ملاقي نفسك بتخصصك فالحياة كثير قصيرة و مش ضروري تعمل/ي بحياتك قرارات مشان سعادة اهلك و يحكوا ابني بدرس كذا الموضوع ابدا مو مستاهل تدفع سعادتك مشانه
اذا شايف فكرتي نوعا ما مثيرة للجدل
<a href="https://signalvnoise.com/posts/3124-give-it-five-minutes?ck_subscriber_id=785084561"> اعطيها خمس دقايق </a>