---
title: العمل التطوعي مزحة العصر
date: '2020-05-15'
spoiler: العمل التطوعي في الاجيال الحالية الأردن
tags: "الأردن العمل_التطوعي"
---
> Busyness proxy as productivity became the norm in the new world

في عالم من المركزية من حياة الانسان حوالين العالم الوهمي ولأنه وهمي صارت الناس تحاول تبين نفسها سعيدة بحياتها صار عنا بالمجتمع عدا ثورات فكرية مثل قراءة الكتب و خصوصا الروايات و مجتمعات تعليمية منبثقة لتعلم شي معين و هاي الاثار الايجابية وكأنه الصفحة الشخصية صارت سيرة الذاتية الحياتية للانسان بتتعرف على حد بتروح تشوف سيرته الوهمية بدك تناسب حد بتروح تبحث بكل سير العيلة من كبيرها و صغيرها و من اهم المعلومات لاقلهم اهمية وكل هاد صار طبيعي جدا للمجتمع على انه اسلوب حياة جديد متحضر<br>
و لانه المجتمع بحاول يبين نفسه بصورة كويسة صار في اقبال على الامور اللي بتعتبر بالمجتمع نبيلة مثل التبرعات و مؤتمرات علمية وثقافية ومن هاي المجالات اكثرهم تأثر هو العمل التطوعي<br>
الاقبال على التطوع بشكل كبير صار من فترة قصيرة كثير بجوز اخر عشر سنوات و هاي بعلم الاجتماع مدة غير كافية لتغير معتقدات شعب في موضوع تغير كبير....<br>
خصوصا اللي اعمارمهم بالعشرينات لما بدهم يتطوعوا و يحكوا لأهاليهم انه رايح اتطوع الأهل بفكروا انه ابنهم او بنتهم رايح يعمل شي عظيم لدرجة احيانا الاهل بفتخروا باولادهم و بناتهم انهم بعملوا الخير<br>
لكن تعالوا نشوف شو حقيقة التطوع<br>
في سنة 2017 قابلت شب مؤسس لفريق تطوعي في عمان لنسميه محمد, محمد واحد من رواد العمل التطوعي في عمان عشانه كثير نشيط بعد تقابلنا, و لانه كثير استغرب من فكرتي المتطرفة عن التطوع. اتفقنا انه اشاركه جولة تطوعية مع فريقه على مركز رعاية مسنين. حلو الكلام مبين انه عمل نبيل!
<span style="background-color: rgba(255, 168, 197, 0.65)"> اول ملاحظة</span>
 لاحظتها انه الفريق كان نسبة كبيرة منهم بنات قلبهم رقيق يعني اذا بشوفوا ختيار اولاده عاقين بطلعوا برا المركز بقعدوا على الرصيف و ببكوا على اللي بشوفوه من قسوة اشي طبيعي بعد اللي حكيته تستغرب يا قارئ من هاد الحكي و شو علاقته بالعنوان معلش كمل قراءة رح توصل الفكرة
<span style="background-color: rgba(255, 168, 197, 0.65)"> ثاني ملاحظة</span>
انه اغلبهم طلاب و قلة منهم كان بشتغلوا لهيك بعد ما غلبوا حالهم و اجوا تركولهم شغلات رمزية مثل كل واحد تبرع بمبلغ من خانة وحدة من مصروفه  <br>
و بعد ما طلعنا من المركز مشيت معهم شوي و تركتهم لكن تركت مع كل واحد منهم فكرتي اللي قدرت اصيغها الهم لما شفت شو بعملوا بالتساؤلات التالية<br>
مبسوطين من اللي عملتوه اليوم؟
جوابهم كان استنكاري ب أه ليه؟
المبلغ اللي اعطيتوهم اياه بكفي حاجاتهم؟
جوابهم كان عملنا اللي علينا و زيادة
طيب هدول كم فريق تطوعي بسأل عنهم بالسنة و كم في مراكز ما بتعرفوها و حالات غير المسنين؟ 
هون بلشوا يستفزوا مني
السؤال الاخير سألتهم هل لو كل واحد منكم اشتغل و جاب مصاري و دفع ضريبة و لو شو ما كان الشغل بتقدر ساعتها تتبرعلهم باضعاف هاد المبلغ البسيط تاعكم و ساعدت اهلك بشكل بسيط مش هيك انت بتكون اشتغلت عن فردك اكثر من كل الفريق مع بعضه؟<br>
محمد ساعتها حاول يختصرني بدون جواب مقنع<br>
و كانوا جدا بس بدهم يختصروا بدون جواب <br>
هون اعرفت انه وصلت فكرتي الهم و حكيتلهم بالنهاية انه اوعكم تحكوا انه في حد فينا عامل اللي عليه ما زال في شي افضل ممكن يعمله<br>
من ال2017 لحد اليوم بقدر شفت ما يقارب ال 20 فريق و حاورتهم بس ذكرت محمد منهم لانه كان الوحيد اللي يرتقي اني اذكره. <br>

## <span style="background-color: rgba(255, 168, 197, 0.65)"> شو المشكلة؟</span>
المشكلة متجذرة اكثر من مجرد مشكلة منطق التطوع اللي ذكرته بالتساؤلات فوق العمل التطوعي صار منفذ للشباب المكبوتين و الفاضيين انه يروحوا يعملوا اللي بدهم اياه مو بس قصة تعارف بين الجنسين برضو لتحسين الهوية اللي ذكرناها فوق بطريقة منافقة.. الانسان اللي مو قادر ينجز شي بحياته صار يروح يتخذ طريق مختصر بدل الانجاز اللي بفتخر فيه صرت افتخر بصوري مع زملائي بالفريق شوفوا يا ناس قديش حياتي حلوة سامحين للامراض المجتمعية من نقص انه تتنور على شكل تحضر من انه يتصوروا صور جماعية ذكورا و اناثا على امل يبينوا انهم متحضرين و انهم منجزين. شفت النقطة اللي كتبها فوق بالانجليزي؟ بعلم النفس بتفسر هاي الحالة بهاي المقولة و معناها لانه ما قدر يكون انسان منتج قرر يتخذ طريق انه يكون مشغول يشغل نفسه بأي شي عشان يبين منتج<br>
طيب شو وضع الافرقة التطوعية العلمية؟<br>
لانه بلش التطوع المزيف اللي حكينا عنه تكشف قصته و كثير ناس صارت تشوفه انه بس مشان الاختلاط مع الجنس الاخر<br>
بلش توجه الجيل لنوع التطوع العلمي اللي بالغالب بكون ضمن منظمة عالمية و هاد الجو <br>
فكرك انت لو نفس عقلية التطوع القديم و نفس اصحاب الفكرة غيروا اسم فريقهم من مثلا صناع الخير لأسم منظمة عالمية و اسم اجنبي و برستيج شو رح يتغير؟<br>
ولا شي<br>
في شهر 12 سنة 2019 حكيت مع مايكل هو واحد من مسؤولي منظمة علمية بالاردن و اعضاءها ما يقارب الألف
حكيتله انه فرع المنظمة بجامعتي بعرفهم كويس طلاب ما الهم بالعلم و ما بعملوا شي غير ينزلوا على الفيسبوك. حكالي اه بنعرف و هدفنا من الدول النامية هي يضل النا وجود و نكبر اكثر<br>
كل طالب بدفع تقريبا مبلغ معين لو ضربت المبلغ ب عدد الطلاب المنضمين حول البلد بطلع رقم مرتب لسا لو اعطوهم لمحمد و صرفهم على فريقه لسا بنطلع بنتيجة ما<br>
علهامش: طلاب اللي بجامعتي و مع هاي المنظمة ما عندي علم قديش بس اللي بعرفه انهم اكثر من 100 شخص و لما حد جديد يفوت متحمس يتعلم شي و هيك زي ما بكذبوا عليهم اول ما يفوتوا ببعثوا الشخص اللي بده يتعلم برمجة الي مشان اساعده مع اني اشد اعداء غباءهم<br>
عدا انه الفريق من جوا معبى زيه زي اي فريق تطوع وهمي بالحبايب<br>
يعني اعصار من التشتت و الحكي الفارغ بنضاف لحياة للجيل اللي مش واعي بس بدعي انه كله وعي و نجاح

## <span style="background-color: rgba(255, 168, 197, 0.65)"> بالختام</span>
شفنا كيف من سيرة وهمية خلقت وهم و شتات كبير في جيل الصاعد. بالنهاية لازم نعترف انه التكنولوجيا كانت من اكبر النقم على البشرية و هاي النقم ما حد بحكي فيها لانها ضد مصالح الناس القائمين عليها و خصوصا وادي السيليكون
